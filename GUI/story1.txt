प्रस्तुत कहानी एक शेखीबाज (अभिमानी ) मक्खी की है। एक जंगल में एक शेर अपना भोजन करके आराम से सो रहा था। वह कई दिनों से नहाया नहीं था। तब एक मक्खी उडती हुई आई और उसके कान मे भिन्न भिन्न करने लगी।  शेर को इन आवाज से नींद नहीं आ रही थी। वह गुस्सा हो गया और मक्खी को भाग जाने के लिए कहा। वह मक्खी बडी घमंडी थी। उसने जंगल के राजा शेर को लड़ने की चुनौती दे दी। तभी शेर को गुस्सा आ गया। उसने कान के पास पंजा मारा, लेकिन मक्खी उड़ गयी , और शेर का कान छिल गया।  इस प्रकार खुद पर प्रहार करने के कारण शेर  स्वयं ही घायल हो जाता और मक्खी उड़ जाती। अंत में शेर थक गया और उसने मक्खी के आगे हाथ जोड़ कर कहा कि तुम जीती। इस प्रकार मक्खी शेर को हरा कर अपने घमंड में चूर हो गयी। आगे जाकर उसे रास्ते में एक हाथी मिला। हाथी को उसने प्रणाम करने को कहा। हाथी ने अपना समय बर्बाद करने के बजाय अपनी सूंढ़ को उठाया। मक्खी को प्रणाम किया और आगे बढ़ गया। लोमड़ी यह सब दूर से देख रही थी। आगे मक्खी ने उसे भी प्रणाम करने को कहा। लोमड़ी चालाक थी। वह मक्खी को प्रणाम करके  बोली कि आप धन्य हो। लेकिन मकड़ी तो आपको गाली दे रही है। आप उसकी खबर ले लो। यह सुनकर मक्खी मकड़ी के पास गई। वह मकड़ी की ओर झपटी और मकड़ी के बनाये जाल में फँस गयी।